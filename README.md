# SPPC - Soluzione di piccoli problemi in C

Raccolta di piccoli programmi per la soluzione di semplici problemi utilizzando il linguaggio C.


### INTRODUZIONE
    I testi di C generalmente spiegano tutto (ed oltre!) sul linguaggio, ma
    dedicano poco o niente alla programmazione vera e propria, limitandosi
    a riportare per ogni argomento trattato esempi composti da pezzetti
    sparsi di codice o, nel migliore dei casi, la solita applicazione di 
    tipo "Hello World". Nulla di male! Il solo scopo di questi testi e' di
    insegnare il linguaggio, non di insegnare a programmarci. 
    Allora il neo-programmatore C che ha imparato per bene il linguaggio e
    vorrebbe imparare a programmarci puo' seguire due strade: comprare uno
    di quei costosissimi libri di programmazione avanzata, legati ad un
    particolare compilatore e ad un particolare hardware, con uno dei due
    risultati di diventare un guru della programmazione C di quell'hardware,
    o abbandonare definitivamente la programmazione ed occupare la propria
    libreria con un altro inutile e costoso libro; oppure procurarsi del 
    codice sorgente scritto da altri per un proprio studio di come l'autore
    del codice ha affrontato e risolto un particolare problema.
    Per la natura stessa del C generalmente i programmi scritti in questo
    linguaggio sono lunghi e difficili da leggere, ed il piu' delle volte 
    i sorgenti di cui si puo' disporre riguardano solo alcuni moduli di
    un'intera applicazione. Al nostro sfortunato neoprogrammatore non resta
    da fare che rimboccarsi le maniche!
    
### SCOPO
    Questi appunti non si prefiggono un preciso scopo, essendo semplicemente
    una raccolta di piccoli programmi completi e documentati, che implementano
    una delle possibili soluzioni ad altrettanti piccoli problemi di
    programmazione.

### TARGET
    Questi appunti sono rivolti a tutti i programmatori C principianti che si 
    vogliono confrontare nella soluzione di semplici problemi, oppure come
    supporto ad un corso di programmazione C di base.

